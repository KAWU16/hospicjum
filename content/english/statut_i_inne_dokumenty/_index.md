---
title: Statut i inne dokumenty
date: 2019-09-10T13:51:25.000+06:00
description: this is meta description
bg_image: images/bg/cta-bg.jpg
about:
  image: images/bg/ctg.jpg
  title: Statut Stowarzyszenia „W ogrodzie Viadrusa”
  statut:
  - title: ''
    paragraph: ''
    content: "1. Stowarzyszenie „W ogrodzie Viadrusa” zwane dalej Stowarzyszeniem,
      działa na podstawie Ustawy Prawo o stowarzyszeniach oraz postanowień niniejszego
      statutu.\n   **§ 2**\n   Siedzibą Stowarzyszenia jest wieś Oldrzyszowice.\n
      \  § 3 1. Terenem działania Stowarzyszenia jest obszar Rzeczpospolitej Polskiej
      ze szczególnym uwzględnieniem powiatu Brzeg i powiatów sąsiadujących. 2. Dla
      realizacji celów statutowych Stowarzyszenie może prowadzić działania na terenie
      innych państw, z poszanowaniem tamtejszego prawa.\n   § 4 Stowarzyszenie posiada
      osobowość prawną. Powołane jest na czas nieokreślony.\n   § 5 Stowarzyszenie
      współpracuje z krajowymi, zagranicznymi i międzynarodowymi organizacjami pozarządowymi
      i innymi instytucjami. Może pozostawać członkiem tych organizacji na zasadach
      pełnej autonomii.\n   § 6 Stowarzyszenie opiera swoją działalność na pracy społecznej
      członków. Do prowadzenia swoich działań może zatrudniać pracowników oraz powoływać
      biura.\n   Rozdział II. Cele i sposoby ich realizacji\n   § 7 Celem stowarzyszenia
      jest -\tochrona środowiska i dziedzictwa przyrodniczego, -\tprzywrócenie tradycji
      uprawy winorośli w rejonie Nadodrza, -\tochrona krajobrazu naturalnego i dziedzictwa
      kulturowego, -\tpromocja ekologii oraz edukacja ekologiczna, -\tpropagowanie
      tradycyjnych form upraw ogrodniczych, -\tpromocja i organizacja wolontariatu,
      -\tochrona praw i dobrostanu zwierząt, -\tkształtowanie właściwych postaw społecznych
      wobec świata przyrody, w tym wobec zwierząt domowych, gospodarskich i wolnożyjących,
      -\tpomoc zwierzętom domowym, towarzyszącym, cyrkowym, doświadczalnym, z przemytu,
      nielegalnego handlu, gatunkom CITES i innym.\n\n§ 8 Stowarzyszenie realizuje
      swoje cele poprzez:\n\na)\tDbałość o zachowanie ekosystemu przyrodniczego oraz
      cennych historycznie kultywarów roślin, b)\tDziałalność edukacyjną i szkoleniową,
      organizację spotkań, wykładów, warsztatów, konferencji. c)\tZapewnienie właściwej
      opieki zwierzętom pozostającym pod opieką Stowarzyszenia, d)\tTworzenie tomu
      tymczasowego dla zwierząt, e)\tProwadzenie działalności informacyjnej, promocyjnej,
      edukacyjnej, f)\tOrganizowanie warsztatów twórczych dla dzieci i młodzieży oraz
      osób dorosłych, g)\tWydawanie książek, czasopism, broszur związanych z celami
      Stowarzyszenia.\nRozdział III. Członkowie Stowarzyszenia\n§ 9 1.\tCzłonkami
      Stowarzyszenia mogą być osoby fizyczne i prawne. Osoba prawna może być jedynie
      członkiem wspierającym Stowarzyszenia. 2.\tStowarzyszenie posiada członków:
      a)\tzwyczajnych, b)\twspierających, c)\thonorowych. § 10 1. Członkiem zwyczajnym
      Stowarzyszenia może być każda osoba fizyczna, która złoży pisemną deklarację
      i rekomendację dwóch członków Stowarzyszenia. 2. Przyjęcia nowych członków dokonuje
      Zarząd uchwałą podjętą nie później niż w ciągu dwóch miesięcy od daty złożenia
      deklaracji.\n§ 11 1. Członkiem wspierającym Stowarzyszenia może zostać osoba
      fizyczna i prawna deklarująca pomoc finansową, rzeczową lub merytoryczną w realizacji
      celów Stowarzyszenia. 2. Członkiem wspierającym staje się po złożeniu pisemnej
      deklaracji na podstawie uchwały Zarządu podjętej nie później niż w ciągu dwóch
      miesięcy od daty złożenia deklaracji.\n§ 12 1. Członkiem honorowym Stowarzyszenia
      może być osoba fizyczna, która wniosła wybitny wkład w działalność i rozwój
      Stowarzyszenia. 2. Członkiem honorowym staje się po przyjęciu uchwały przez
      Walne Zebranie na wniosek Zarządu albo co najmniej 5 członków Stowarzyszenia.\n§
      13 Członkowie zwyczajni mają prawo do: a)\tbiernego i czynnego uczestniczenia
      w wyborach do władz Stowarzyszenia, b)\tkorzystania z dorobku i wszelkich form
      działalności Stowarzyszenia, c)\tudziału w zebraniach, wykładach oraz imprezach
      organizowanych przez Stowarzyszenie, d)\tzgłaszania wniosków co do działalności
      Stowarzyszenia.\n\n§ 14 Członkowie zwyczajni mają obowiązek: a)\tbrania udziału
      w działalności Stowarzyszenia i w realizacji jego celów, b)\tuczestniczenia
      w walnych zebraniach członków, c)\tprzestrzegania statutu i uchwał władz Stowarzyszenia,
      d)\tregularnego opłacania składek.\n§ 15 1. Członkowie wspierający i honorowi
      nie posiadają biernego oraz czynnego prawa wyborczego, mogą jednak brać udział
      z głosem doradczym w statutowych władzach Stowarzyszenia, poza tym posiadają
      takie prawa jak członkowie zwyczajni. 2. Członek wspierający ma obowiązek wywiązywania
      się z zadeklarowanych świadczeń, przestrzegania statutu oraz uchwał władz Stowarzyszenia.
      3. Członkowie honorowi są zwolnieni ze składek członkowskich.\n§ 16 1. Członkostwo
      w Stowarzyszeniu ustaje na skutek: a)\tdobrowolnej rezygnacji pisemnej z przynależności
      do Stowarzyszenia złożonej na ręce Zarządu, b)\twykluczenia przez Zarząd: -\tz
      powodu nieusprawiedliwionego zalegania z opłatą składek członkowskich lub innych
      zobowiązań, przez okres przekraczający dziewięć miesięcy, -\tz powodu rażącego
      naruszenia zasad statutowych, nieprzestrzegania postanowień i uchwał władz Stowarzyszenia,
      -\tze względu na brak przejawów aktywnej działalności na rzecz Stowarzyszenia.
      c)\tutraty praw obywatelskich na mocy prawomocnego wyroku sądu, d) śmierci członka
      lub utraty osobowości prawnej przez członka wspierającego. 2. Od uchwały Zarządu
      w sprawie pozbawienia członkostwa w Stowarzyszeniu przysługuje odwołanie do
      Walnego Zebrania Członków w terminie 14 dni od daty doręczenia stosownej uchwały.
      Odwołanie jest rozpatrywane na najbliższym Walnym Zebraniu Członków. Uchwała
      Walnego Zebrania jest ostateczna.\nRozdział IV. Władze Stowarzyszenia\n§ 17
      Władzami Stowarzyszenia są: a)\tWalne Zebranie Członków, b)\tZarząd, c)\tKomisja
      Rewizyjna.\n§ 18 1. Władze Stowarzyszenia wybierane są przez Walne Zebranie
      Członków w głosowaniu jawnym zwykłą większością głosów. Walne Zebranie może
      zdecydować o przeprowadzeniu głosowania tajnego. 2. W razie, gdy skład władz
      Stowarzyszenia ulegnie zmniejszeniu w czasie trwania kadencji, uzupełnienie
      ich składu może nastąpić w drodze kooptacji, której dokonują pozostali członkowie
      organu, który uległ zmniejszeniu. W trybie tym można powołać nie więcej niż
      połowę składu organu.\n§ 19 Uchwały wszystkich władz Stowarzyszenia zapadają
      w głosowaniu jawnym zwykłą większością głosów, przy obecności co najmniej połowy
      członków uprawnionych do głosowania w pierwszym terminie, w drugim terminie
      bez względu na liczbę obecnych członków, chyba, że dalsze postanowienia statutu
      stanowią inaczej.\n§ 20 Kadencja wszystkich wybieralnych władz Stowarzyszenia
      trwa 5 lat.\n\nWalne Zebranie Członków\n§ 21 1. Najwyższą władzą Stowarzyszenia
      jest Walne Zebranie Członków. 2. Walne Zebranie może być zwyczajne i nadzwyczajne.
      3. Zwyczajne Walne Zebrania zwołuje Zarząd raz w roku, jako sprawozdawcze, i
      co pięć lat, jako sprawozdawczo-wyborcze, zawiadamiając członków o jego terminie,
      miejscu i proponowanym porządku obrad co najmniej na 14 dni przed terminem Walnego
      Zebrania. Jeśli na zebraniu nie ma wymaganego kworum, zwołuje się zebranie w
      drugim terminie nie później niż w ciągu miesiąca od dnia zwołania Walnego Zebrania
      Członków. 4. Walne Zebranie obraduje wg uchwalonego przez siebie regulaminu
      obrad. 5. Nadzwyczajne Walne Zebranie zwołuje Zarząd: a) z własnej inicjatywy,
      b) na żądanie członków Komisji Rewizyjnej, c) na pisemny wniosek co najmniej
      1/3 ogólnej liczby członków zwyczajnych Stowarzyszenia. 6. Nadzwyczajne Walne
      Zebranie powinno zostać zwołane przed upływem 21 dni od daty zgłoszenia wniosku
      lub żądania i obradować nad sprawami, dla których zostało zwołane\n§ 22 Do kompetencji
      Walnego Zebrania należy: a)\tkreślenie głównych kierunków działania i rozwoju
      Stowarzyszenia, b)\tuchwalanie zmian statutu, c)\twybór i odwoływanie wszystkich
      władz Stowarzyszenia, d)\tudzielanie Zarządowi absolutorium na wniosek Komisji
      Rewizyjnej, e)\trozpatrywanie i zatwierdzanie sprawozdań władz Stowarzyszenia,
      f)\trozpatrywanie odwołań od uchwał Zarządu, g)\tpodejmowanie uchwały o rozwiązaniu
      Stowarzyszenia i przeznaczeniu jego majątku, h)\tpodejmowanie uchwał w sprawie
      nadania członkostwa honorowego.\nZarząd\n§ 23 1.\tZarząd jest powołany do kierowania
      całą działalnością Stowarzyszenia zgodnie z uchwałami Walnego Zebrania Członków,
      a także reprezentuje Stowarzyszenie na zewnątrz. 2. Zarząd składa się z od 2
      do 4 osób,  w tym prezesa wybieranego na pierwszym posiedzeniu zarządu. 3. Członkowie
      zarządu mogą otrzymywać wynagrodzenie za pełnione funkcje. 4. Posiedzenia Zarządu
      odbywają się w miarę potrzeb, nie rzadziej jednak niż raz na pół roku. Posiedzenia
      Zarządu zwołuje prezes.\n§ 24 Do kompetencji Zarządu należy: a)\tkierowanie
      bieżącą pracą Stowarzyszenia, b)\trealizowanie uchwał Walnego Zebrania, c)\tzarządzanie
      majątkiem Stowarzyszenia, d)\tplanowanie i prowadzenie gospodarki finansowej,
      e)\treprezentowanie Stowarzyszenia na zewnątrz i działanie w jego imieniu, f)\tprzyjmowanie
      i wykluczanie członków Stowarzyszenia, g)\tzwoływanie Walnego Zebrania, h)\tustalanie
      wysokości składek członkowskich.\nKomisja Rewizyjna\n§ 25 1. Komisja Rewizyjna
      powołana jest do sprawowania kontroli nad działalnością Stowarzyszenia. 2. Komisja
      Rewizyjna składa się od 2 do 4 osób w tym przewodniczącego wybieranego na pierwszym
      posiedzeniu komisji. 3. Posiedzenia Komisji Rewizyjnej odbywają się w miarę
      potrzeb, nie rzadziej jednak niż raz w roku. Posiedzenia Komisji zwołuje przewodniczący.\n§
      26 Do kompetencji Komisji Rewizyjnej należy: a)\tkontrola całokształtu działalności
      Stowarzyszenia, b)\tocena pracy Zarządu, w tym corocznych sprawozdań i bilansu,
      c)\tskładanie sprawozdań na Walnym Zebraniu Członków wraz z oceną działalności
      Stowarzyszenia i Zarządu Stowarzyszenia, d)\twnioskowanie do Walnego Zebrania
      Członków o udzielanie absolutorium Zarządowi, e)\twnioskowanie o odwołanie całego
      Zarządu w razie jego bezczynności lub bezczynnego członka Zarządu, f)\twnioskowanie
      o zwołanie Nadzwyczajnego Walnego Zebrania Członków. g)\tzwoływanie Walnego
      Zebrania Członków w razie nie zwołania Walnego Zebrania Członków przez Zarząd
      w określnym terminie\nRozdział V. Majątek i gospodarka finansowa\n\n§ 27 1.\tŹródłami
      majątku Stowarzyszenia są: a)\tskładki członkowskie, b)\tdarowizny, zapisy i
      spadki, środki pochodzące z ofiarności publicznej, c)\tdotacje, subwencje, udziały,
      lokaty d)\tdochody z majątku Stowarzyszenia, dochody z własnej działalności
      2. Stowarzyszenie prowadzi gospodarkę finansową zgodnie z obowiązującymi przepisami.
      3. Decyzje w sprawie nabywania, zbywania i obciążania majątku Stowarzyszenia
      podejmuje Zarząd.\n\nSposób reprezentacji\n§ 28 Do składania oświadczeń woli
      w imieniu Stowarzyszenia, w tym w sprawach majątkowych, uprawnionych jest dwóch
      członków zarządu działających łącznie.\n\nRozdział VI. Postanowienia końcowe
      § 29 Uchwałę w sprawie zmiany statutu Stowarzyszenia podejmuje Walne Zebranie
      Członków zwykłą większością głosów, w obecności przynajmniej połowy członków
      uprawnionych do głosowania.\n§ 30 1.\tUchwałę o rozwiązaniu Stowarzyszenia podejmuje
      Walne Zebranie Członków zwykłą większością głosów przy obecności co najmniej
      połowy członków uprawnionych do głosowania. 2.\tPodejmując uchwałę o rozwiązaniu
      Stowarzyszenia, Walne Zebranie Członków określa sposób jego likwidacji oraz
      przeznaczenia majątku Stowarzyszenia.\nStatut przyjęto uchwałą w dniu 12.12.2017
      r."

---
