---
title: Statut i inne dokumenty
date: 2019-09-10T13:51:25.000+06:00
description: this is meta description
bg_image: images/bg/cta-bg.jpg
about:
  image: images/bg/ctg.jpg
  title: Statut Stowarzyszenia „W ogrodzie Viadrusa”
  statut:
  - title: ''
    paragraph: ''
    content: "<p>**Rozdział I. Postanowienia ogólne** 1. Stowarzyszenie „W ogrodzie
      Viadrusa” zwane dalej Stowarzyszeniem, działa na podstawie Ustawy Prawo o stowarzyszeniach
      oraz postanowień niniejszego statutu. **§ 2** Siedzibą Stowarzyszenia jest wieś
      Oldrzyszowice. **§ 3** 1. Terenem działania Stowarzyszenia jest obszar Rzeczpospolitej
      Polskiej ze szczególnym uwzględnieniem powiatu Brzeg i powiatów sąsiadujących.
      2. Dla realizacji celów statutowych Stowarzyszenie może prowadzić działania
      na terenie innych państw, z poszanowaniem tamtejszego prawa. **§ 4** Stowarzyszenie
      posiada osobowość prawną. Powołane jest na czas nieokreślony. **§ 5** Stowarzyszenie
      współpracuje z krajowymi, zagranicznymi i międzynarodowymi organizacjami pozarządowymi
      i innymi instytucjami. Może pozostawać członkiem tych organizacji na zasadach
      pełnej autonomii. **§ 6** Stowarzyszenie opiera swoją działalność na pracy społecznej
      członków. Do prowadzenia swoich działań może zatrudniać pracowników oraz powoływać
      biura. **Rozdział II. Cele i sposoby ich realizacji** **§ 7** Celem stowarzyszenia
      jest * ochrona środowiska i dziedzictwa przyrodniczego, * przywrócenie tradycji
      uprawy winorośli w rejonie Nadodrza, * ochrona krajobrazu naturalnego i dziedzictwa
      kulturowego, * promocja ekologii oraz edukacja ekologiczna, * propagowanie tradycyjnych
      form upraw ogrodniczych, * promocja i organizacja wolontariatu, * ochrona praw
      i dobrostanu zwierząt, * kształtowanie właściwych postaw społecznych wobec świata
      przyrody, w tym wobec zwierząt domowych, gospodarskich i wolnożyjących, * pomoc
      zwierzętom domowym, towarzyszącym, cyrkowym, doświadczalnym, z przemytu, nielegalnego
      handlu, gatunkom CITES i innym. **§ 8** Stowarzyszenie realizuje swoje cele
      poprzez: a) Dbałość o zachowanie ekosystemu przyrodniczego oraz cennych historycznie
      kultywarów roślin, b) Działalność edukacyjną i szkoleniową, organizację spotkań,
      wykładów, warsztatów, konferencji. c) Zapewnienie właściwej opieki zwierzętom
      pozostającym pod opieką Stowarzyszenia, d) Tworzenie tomu tymczasowego dla zwierząt,
      e) Prowadzenie działalności informacyjnej, promocyjnej, edukacyjnej, f) Organizowanie
      warsztatów twórczych dla dzieci i młodzieży oraz osób dorosłych, g) Wydawanie
      książek, czasopism, broszur związanych z celami Stowarzyszenia. **Rozdział III.
      Członkowie Stowarzyszenia** **§ 9** 1. Członkami Stowarzyszenia mogą być osoby
      fizyczne i prawne. Osoba prawna może być jedynie członkiem wspierającym Stowarzyszenia.
      2. Stowarzyszenie posiada członków: a) zwyczajnych, b) wspierających, c) honorowych.
      **§ 10** 1. Członkiem zwyczajnym Stowarzyszenia może być każda osoba fizyczna,
      która złoży pisemną deklarację i rekomendację dwóch członków Stowarzyszenia.
      2. Przyjęcia nowych członków dokonuje Zarząd uchwałą podjętą nie później niż
      w ciągu dwóch miesięcy od daty złożenia deklaracji. § 11 1. Członkiem wspierającym
      Stowarzyszenia może zostać osoba fizyczna i prawna deklarująca pomoc finansową,
      rzeczową lub merytoryczną w realizacji celów Stowarzyszenia. 2. Członkiem wspierającym
      staje się po złożeniu pisemnej deklaracji na podstawie uchwały Zarządu podjętej
      nie później niż w ciągu dwóch miesięcy od daty złożenia deklaracji. § 12 1.
      Członkiem honorowym Stowarzyszenia może być osoba fizyczna, która wniosła wybitny
      wkład w działalność i rozwój Stowarzyszenia. 2. Członkiem honorowym staje się
      po przyjęciu uchwały przez Walne Zebranie na wniosek Zarządu albo co najmniej
      5 członków Stowarzyszenia. § 13 Członkowie zwyczajni mają prawo do: a) biernego
      i czynnego uczestniczenia w wyborach do władz Stowarzyszenia, b) korzystania
      z dorobku i wszelkich form działalności Stowarzyszenia, c) udziału w zebraniach,
      wykładach oraz imprezach organizowanych przez Stowarzyszenie, d) zgłaszania
      wniosków co do działalności Stowarzyszenia. § 14 Członkowie zwyczajni mają obowiązek:
      a) brania udziału w działalności Stowarzyszenia i w realizacji jego celów, b)
      uczestniczenia w walnych zebraniach członków, c) przestrzegania statutu i uchwał
      władz Stowarzyszenia, d) regularnego opłacania składek. § 15 1. Członkowie wspierający
      i honorowi nie posiadają biernego oraz czynnego prawa wyborczego, mogą jednak
      brać udział z głosem doradczym w statutowych władzach Stowarzyszenia, poza tym
      posiadają takie prawa jak członkowie zwyczajni. 2. Członek wspierający ma obowiązek
      wywiązywania się z zadeklarowanych świadczeń, przestrzegania statutu oraz uchwał
      władz Stowarzyszenia. 3. Członkowie honorowi są zwolnieni ze składek członkowskich.
      § 16 1. Członkostwo w Stowarzyszeniu ustaje na skutek: a) dobrowolnej rezygnacji
      pisemnej z przynależności do Stowarzyszenia złożonej na ręce Zarządu, b) wykluczenia
      przez Zarząd: - z powodu nieusprawiedliwionego zalegania z opłatą składek członkowskich
      lub innych zobowiązań, przez okres przekraczający dziewięć miesięcy, - z powodu
      rażącego naruszenia zasad statutowych, nieprzestrzegania postanowień i uchwał
      władz Stowarzyszenia, - ze względu na brak przejawów aktywnej działalności na
      rzecz Stowarzyszenia. c) utraty praw obywatelskich na mocy prawomocnego wyroku
      sądu, d) śmierci członka lub utraty osobowości prawnej przez członka wspierającego.
      2. Od uchwały Zarządu w sprawie pozbawienia członkostwa w Stowarzyszeniu przysługuje
      odwołanie do Walnego Zebrania Członków w terminie 14 dni od daty doręczenia
      stosownej uchwały. Odwołanie jest rozpatrywane na najbliższym Walnym Zebraniu
      Członków. Uchwała Walnego Zebrania jest ostateczna. Rozdział IV. Władze Stowarzyszenia
      § 17 Władzami Stowarzyszenia są: a) Walne Zebranie Członków, b) Zarząd, c) Komisja
      Rewizyjna. § 18 1. Władze Stowarzyszenia wybierane są przez Walne Zebranie Członków
      w głosowaniu jawnym zwykłą większością głosów. Walne Zebranie może zdecydować
      o przeprowadzeniu głosowania tajnego. 2. W razie, gdy skład władz Stowarzyszenia
      ulegnie zmniejszeniu w czasie trwania kadencji, uzupełnienie ich składu może
      nastąpić w drodze kooptacji, której dokonują pozostali członkowie organu, który
      uległ zmniejszeniu. W trybie tym można powołać nie więcej niż połowę składu
      organu. § 19 Uchwały wszystkich władz Stowarzyszenia zapadają w głosowaniu jawnym
      zwykłą większością głosów, przy obecności co najmniej połowy członków uprawnionych
      do głosowania w pierwszym terminie, w drugim terminie bez względu na liczbę
      obecnych członków, chyba, że dalsze postanowienia statutu stanowią inaczej.
      § 20 Kadencja wszystkich wybieralnych władz Stowarzyszenia trwa 5 lat. Walne
      Zebranie Członków § 21 1. Najwyższą władzą Stowarzyszenia jest Walne Zebranie
      Członków. 2. Walne Zebranie może być zwyczajne i nadzwyczajne. 3. Zwyczajne
      Walne Zebrania zwołuje Zarząd raz w roku, jako sprawozdawcze, i co pięć lat,
      jako sprawozdawczo-wyborcze, zawiadamiając członków o jego terminie, miejscu
      i proponowanym porządku obrad co najmniej na 14 dni przed terminem Walnego Zebrania.
      Jeśli na zebraniu nie ma wymaganego kworum, zwołuje się zebranie w drugim terminie
      nie później niż w ciągu miesiąca od dnia zwołania Walnego Zebrania Członków.
      4. Walne Zebranie obraduje wg uchwalonego przez siebie regulaminu obrad. 5.
      Nadzwyczajne Walne Zebranie zwołuje Zarząd: a) z własnej inicjatywy, b) na żądanie
      członków Komisji Rewizyjnej, c) na pisemny wniosek co najmniej 1/3 ogólnej liczby
      członków zwyczajnych Stowarzyszenia. 6. Nadzwyczajne Walne Zebranie powinno
      zostać zwołane przed upływem 21 dni od daty zgłoszenia wniosku lub żądania i
      obradować nad sprawami, dla których zostało zwołane § 22 Do kompetencji Walnego
      Zebrania należy: a) kreślenie głównych kierunków działania i rozwoju Stowarzyszenia,
      b) uchwalanie zmian statutu, c) wybór i odwoływanie wszystkich władz Stowarzyszenia,
      d) udzielanie Zarządowi absolutorium na wniosek Komisji Rewizyjnej, e) rozpatrywanie
      i zatwierdzanie sprawozdań władz Stowarzyszenia, f) rozpatrywanie odwołań od
      uchwał Zarządu, g) podejmowanie uchwały o rozwiązaniu Stowarzyszenia i przeznaczeniu
      jego majątku, h) podejmowanie uchwał w sprawie nadania członkostwa honorowego.
      Zarząd § 23 1. Zarząd jest powołany do kierowania całą działalnością Stowarzyszenia
      zgodnie z uchwałami Walnego Zebrania Członków, a także reprezentuje Stowarzyszenie
      na zewnątrz. 2. Zarząd składa się z od 2 do 4 osób, w tym prezesa wybieranego
      na pierwszym posiedzeniu zarządu. 3. Członkowie zarządu mogą otrzymywać wynagrodzenie
      za pełnione funkcje. 4. Posiedzenia Zarządu odbywają się w miarę potrzeb, nie
      rzadziej jednak niż raz na pół roku. Posiedzenia Zarządu zwołuje prezes. § 24
      Do kompetencji Zarządu należy: a) kierowanie bieżącą pracą Stowarzyszenia, b)
      realizowanie uchwał Walnego Zebrania, c) zarządzanie majątkiem Stowarzyszenia,
      d) planowanie i prowadzenie gospodarki finansowej, e) reprezentowanie Stowarzyszenia
      na zewnątrz i działanie w jego imieniu, f) przyjmowanie i wykluczanie członków
      Stowarzyszenia, g) zwoływanie Walnego Zebrania, h) ustalanie wysokości składek
      członkowskich. Komisja Rewizyjna § 25 1. Komisja Rewizyjna powołana jest do
      sprawowania kontroli nad działalnością Stowarzyszenia. 2. Komisja Rewizyjna
      składa się od 2 do 4 osób w tym przewodniczącego wybieranego na pierwszym posiedzeniu
      komisji. 3. Posiedzenia Komisji Rewizyjnej odbywają się w miarę potrzeb, nie
      rzadziej jednak niż raz w roku. Posiedzenia Komisji zwołuje przewodniczący.
      § 26 Do kompetencji Komisji Rewizyjnej należy: a) kontrola całokształtu działalności
      Stowarzyszenia, b) ocena pracy Zarządu, w tym corocznych sprawozdań i bilansu,
      c) składanie sprawozdań na Walnym Zebraniu Członków wraz z oceną działalności
      Stowarzyszenia i Zarządu Stowarzyszenia, d) wnioskowanie do Walnego Zebrania
      Członków o udzielanie absolutorium Zarządowi, e) wnioskowanie o odwołanie całego
      Zarządu w razie jego bezczynności lub bezczynnego członka Zarządu, f) wnioskowanie
      o zwołanie Nadzwyczajnego Walnego Zebrania Członków. g) zwoływanie Walnego Zebrania
      Członków w razie nie zwołania Walnego Zebrania Członków przez Zarząd w określnym
      terminie Rozdział V. Majątek i gospodarka finansowa § 27 1. Źródłami majątku
      Stowarzyszenia są: a) składki członkowskie, b) darowizny, zapisy i spadki, środki
      pochodzące z ofiarności publicznej, c) dotacje, subwencje, udziały, lokaty d)
      dochody z majątku Stowarzyszenia, dochody z własnej działalności 2. Stowarzyszenie
      prowadzi gospodarkę finansową zgodnie z obowiązującymi przepisami. 3. Decyzje
      w sprawie nabywania, zbywania i obciążania majątku Stowarzyszenia podejmuje
      Zarząd. Sposób reprezentacji § 28 Do składania oświadczeń woli w imieniu Stowarzyszenia,
      w tym w sprawach majątkowych, uprawnionych jest dwóch członków zarządu działających
      łącznie. Rozdział VI. Postanowienia końcowe § 29 Uchwałę w sprawie zmiany statutu
      Stowarzyszenia podejmuje Walne Zebranie Członków zwykłą większością głosów,
      w obecności przynajmniej połowy członków uprawnionych do głosowania. § 30 1.
      Uchwałę o rozwiązaniu Stowarzyszenia podejmuje Walne Zebranie Członków zwykłą
      większością głosów przy obecności co najmniej połowy członków uprawnionych do
      głosowania. 2. Podejmując uchwałę o rozwiązaniu Stowarzyszenia, Walne Zebranie
      Członków określa sposób jego likwidacji oraz przeznaczenia majątku Stowarzyszenia.
      Statut przyjęto uchwałą w dniu 12.12.2017 r.</p>"

---
