---
title: Historia powstania
date: 2019-09-10T13:51:25.000+06:00
description: this is meta description
bg_image: images/bg/historia_main.jpg
about:
  enable: true
  image: "/uploads/general-1.jpg"
  title: Stowarzyszenie </br> „W ogrodzie Viadrusa” powstało 19 stycznia 2018 r.,
    jako wspólna inicjatywa małżeństwa Celiny i Michała.
  content: "Stowarzyszenie „W ogrodzie Viadrusa” powstało jako efekt zamiłowania do
    przyrody, zwierząt, ekologii i wspólnych pasji ogrodniczych. Podstawowym celem,
    jaki nam przyświecał to pomoc skrzywdzonym zwierzętom, głównie psom i kotom. Stowarzyszenie
    prowadzi dom – hospicjum dla zwierząt. Swoje miejsce na ziemi znajdują tutaj zwierzęta
    stare, schorowane, u schyłku życia, często wyrwane ze szponów śmierci. Wszystkie
    potrzebują specjalnej opieki. W hospicjum znajdują one miłość, szacunek, opiekę
    oraz miękką kanapę, czyli wszystko to czego im potrzeba.\nWażnym elementem działalności
    Stowarzyszenia jest aktywność edukacyjna, dlatego też na terenie organizacji prowadzone
    są warsztaty ekologiczne np. z wytwarzania własnych, naturalnych kosmetyków, destylacji
    olejków, prowadzenia winorośli dawnymi metodami itp. Od 2020 wprowadzamy do naszej
    misji również działania hortiterapeutyczne, czyli leczenie poprzez kontakt z naturą,
    ogrodem, roślinami i ziemią.\nStowarzyszenie posiada młody sad ze starymi odmianami
    drzew, niewielkie pole lawendowe, winnicę oraz kawał działki na nowe pomysły,
    które razem służą do uzyskiwania środków na działalność statutową organizacji.
    Chcemy funkcjonować  na szerokim polu działalności społecznej. Zamierzamy podwyższać
    poziom świadomości na temat bezdomności zwierząt, dobrostanu psów i kotów szczególnie
    w środowiskach wiejskich, prowadzić działania w celu ochrony dzikiej przyrody.
    Jesteśmy z urodzenia mieszkańcami Brzegu, bliska jest nam nasza mała ojczyzna,
    stąd liczne cele dotyczą właśnie naszego powiatu, Ziemi Brzeskiej, choć nierzadko
    realizujemy swoje zadania na terenie województwa, a nawet całego kraju. \n  \n**A
    dlaczego „W ogrodzie Viadrusa”?** – tu głos oddajmy członkom Stowarzyszenia.\nPamiętamy
    powódź tysiąclecia z 1997 r., wiemy że nasza Odra od zawsze wydzierała ludziom
    to, co było niegdyś jej przynależne. Od paru lat mieszkamy w Oldrzyszowicach pod
    Lewinem Brzeskim, na samym skraju Doliny Nysy Kłodzkiej. Wedle dawnych legend
    bóg Odry to Viadrus, a jedną z jego córek jest właśnie Nysa Kłodzka. Mieszkając
    zatem w widłach dwóch rzek, które rozgniewane poczynaniami ludzi nie raz karały
    i wzbudzały pokorę u mieszkańców wsi i miast wzdłuż ich brzegu, nadaliśmy naszemu
    ogrodowi imię boga naszej wielkiej i pięknej Odry. Pokładamy nadzieję w wierze,
    że Viadrus będzie miał nas pod swoją opieką, a rozgniewane rzeki, tocząc swoje
    fale i rozlewając szeroko wody, by ponownie skarcić człowieka, ominą nasz dom.\nDziałalność
    organizacji można śledzić na PROFILU na Facebooku. https://www.facebook.com/WOgrodzieViadrusa"

---
